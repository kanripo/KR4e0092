# -*- mode: mandoku-view; -*-
#+TITLE: 省愆集
#+DATE: 2015-08-25 00:19:25.743981
#+PROPERTY: ID KR4e0092
#+PROPERTY: BASEEDITION WYG    
#+PROPERTY: JUAN 卷下
<pb:KR4e0092_WYG_002-1a>¶
欽定四庫全書¶
　省愆集巻下¶
　　　　　　　　　　　　　明　黄淮　撰¶
　　七言律詩¶
　　　乙未暮秋述懷呈諸同志¶
忽忽流光九月初南冠又是一年餘㝠鴻何事罹魚網¶
羸馬猶堪駕鼓車砧杵凄凉寒信早風霜揺落栁條疎¶
不縁知己能相慰對景能無歎索居¶
<pb:KR4e0092_WYG_002-1b>¶
　　　夜夢二親¶
雙親鬂髪久成絲千里關河入夢思愛日瞻雲情罔極¶
下機投杼事堪悲風回過鴈鄉書斷月滿圜扉夜漏遲¶
臣子立身忠與孝不才深愧負明時¶
　　　憶院中行¶
一别詞垣數月餘娟娟脩竹近何如夢魂還憶林間醉¶
詩句誰從節下書翠色凝煙春院寂清隂籠月夜牕虚¶
邇來渴想平安報鴻鴈無情音信疎¶
<pb:KR4e0092_WYG_002-2a>¶
　　　和韻二首¶
聲價當年孰與過連城白璧豈終磨客邊况味渾如昨¶
閒處詩篇復幾何兩鬂雪霜年未艾九重雨露寵還多¶
縁知燈火寒牕夜清夢時時到鶴坡¶
屈指年華五十過生平壯志未應磨青雲事業寧無愧¶
白首功名更若何迢遞鄉關音信杳蕭騷風雨夜寒多¶
不知舊日西湖路誰復尋梅過雪坡¶
　　　和友人中秋月詩韻¶
<pb:KR4e0092_WYG_002-2b>¶
曽照當年苜蓿盤却於今夕動愁端濁醪何自供杯斚¶
灝氣多應徹肺肝夜漏無聲天闕逈露華如水井梧寒¶
更祈早晩承恩詔翰苑明年仔細㸔¶
　　　因夢二老親夜寐不成¶
雲連甌越路途賖翹首髙堂暮景斜致孝未成烏反哺¶
負愆忽訝兔投罝夢魂來往渾無定消息沉浮更可嗟¶
大節未酬誠可愧皇恩猶待聽宣麻¶
　　　追和恥庵詩韻¶
<pb:KR4e0092_WYG_002-3a>¶
寸心長擬與天游豈料無才齒繫囚千里親庭勞夢寐¶
故山先隴長松楸喜逢阮籍能青眼自笑馮唐尚黒頭¶
何日共霑新雨露佩環依舊步瀛洲¶
　　　丙申正旦(年己五十/)¶
青陽肇序際亨期民物熈然仰德輝豈謂淳于猶繫獄¶
應憐伯玉已知非九重天闕瞻思切萬里親庭定省違¶
忠孝兩情何日遂鏡中殊覺二毛稀¶
　　　重九¶
<pb:KR4e0092_WYG_002-3b>¶
愁中節序苦相催可奈重陽今又來叢菊多情頻入夢¶
濁醪無分且停杯獨醒翻笑陶潛醉髙詠空憐杜甫才¶
未卜明年當此日更於何地好懐開¶
　　　和樗庵詩韻¶
何事愁眉鎻兩尖侵尋老態近來添自憐况味如灰冷¶
誰謂人情似蜜甜獵獵朔風吹短褐蕭蕭落葉響疎簾¶
且須隨分開懷抱時復長歌一舉髯¶
　　　言志¶
<pb:KR4e0092_WYG_002-4a>¶
六籍窮捜不憚勞喜承恩寵聖明朝一心自擬全臣節¶
萬死誰知觸憲條垂老雙親俱白髪應門弱子未垂髫¶
中情無限憑誰訴安得因風達九霄¶
　　　詠雪¶
馮夷剪水作冰花幻出人間富貴家簷溜凝寒珠錯落¶
庭柯壓翠玉交加梁園賦就懽何劇剡曲舟回興可誇¶
安得登樓窮望眼乾坤一色瑩無瑕¶
　　　自訟還南京賦¶
<pb:KR4e0092_WYG_002-4b>¶
歸來猶未脫南冠羞見蕭蕭鬂影斑今是昨非須改轍¶
䟦前㚄後敢辭艱鄉書難向愁邊寫親舎時從夢裏還¶
仰荷聖明同日月愚衷應在照臨間¶
　　　早過直沽¶
孤城近海曉光遲遥認歸程望不迷潮水分流船上下¶
人家相對岸東西市聲喧雜商人集野色荒凉鴈影低¶
猶記前年留飲處菊花插徧賦新題¶
　　　夜行¶
<pb:KR4e0092_WYG_002-5a>¶
白髪南冠愧楚囚官程日夜促行舟櫓聲揺月鳴鵝鸛¶
帆影凌空向斗牛客况凄凉時自遣夢魂撩亂苦多愁¶
遥憐扈從諸仙客賦就長楊寵賚優¶
　　　和友人韻¶
廿載論交道義同豈期憂患復相逢笑談殊覺情偏洽¶
賡和何慙句未工已共丹心明皎日從教白髪老秋風¶
陽春定擬蒙恩澤簮紱相從拜九重¶
　　　和韻(曽同往南京復回/)¶
<pb:KR4e0092_WYG_002-5b>¶
憶昔曽同侍從班豈知今日共艱難舟車逺道風霜早¶
燈火虚牕夜雨寒夢寐惟應懷魏闕文章未必悞儒冠¶
於今公論明如日心地無憂體自安¶
　　　丁酉元正思親¶
元正三度客邊逢千里親庭夢寐通暮景應添愁鬂白¶
春杯誰奉醉顏紅喜㸔雨露生成際都在乾坤覆載中¶
載舞斑斕應有日休將涕淚灑東風¶
　　　和樗庵中秋詩韻¶
<pb:KR4e0092_WYG_002-6a>¶
寸心自擬石同堅漂泊東西類轉圓喜逢蟾兔光初滿¶
坐見山河影倒懸對酒興懷同此日聯珂步影屬當年¶
九重共擬承恩露還作蓬瀛桂籍仙¶
　　　不寐¶
客邊最怕寒宵永數盡更籌睡未濃觸目閒情詩易遣¶
滿懷愁緒酒難攻濛濛殘月穿虚牖獵獵西風送早鐘¶
百歲幾番朝與暮亨衢何日展㣲蹤¶
　　　晩步¶
<pb:KR4e0092_WYG_002-6b>¶
抛書徐步出簷楹景物撩人百感并鴈帶夕陽延晩色¶
樹含凉吹作秋聲艱辛未負題橋志旦暮常懷獻曝誠¶
自笑鹽車猶伏軛太行誰復顧長鳴¶
　　　秋暮書懷¶
極目關山幾夕陽况逢秋暮轉凄凉愁思竹葉浮鸚鵡¶
寒覓蘆花當鷫鸘報主志存龜左顧思親心逐鴈南翔¶
折筳擬卜餘生事只恐靈氛也斷腸¶
　　　暮秋雨中簡同儕¶
<pb:KR4e0092_WYG_002-7a>¶
三年同作圜扉客料得閒邊况味同酒到醒時情轉惡¶
詩因愁處句還工潤侵衣袂催寒雨聲透牕紗落葉風¶
得失固應關定分相㸔何必感秋蓬¶
　　　自勗¶
往事悠悠是與非此心仰荷聖明知交游况復俱青眼¶
曠達何須泣素絲近歲鱗鴻多間濶故園松菊半離披¶
臨風凝竚徒傷感歴渉艱難貴不欺¶
　　　承友人和余二詩次韻答之¶
<pb:KR4e0092_WYG_002-7b>¶
高節稜稜萬仭松交情如酒味偏濃清談敏捷辭鋒出¶
白戰縱横筆陣攻三載閒情同逆旅幾番歸夢共晨鐘¶
要知處患應非易先輩遺芳願繼蹤¶
金蘭久已敦交好堅白何須論異同愧我學如蠡海測¶
羨君文似錦機工鬂絲縱使三千丈鵬翮終摶九萬風¶
此去承恩多暇日相期樽酒話飄蓬¶
　　　用同字韻奉方外交洽南洲¶
每羨瞿曇舊法宗孤髙不與世人同降魔神力歸禪定¶
<pb:KR4e0092_WYG_002-8a>¶
破鈍鈐槌屬鉅公杖錫影揺滄海月袈裟香度少林風¶
幾年暫爾酬縁業却笑浮生類轉蓬¶
　　　和友人九日感舊詩¶
謫仙胷次清無邊尋常賦詩如湧泉葛巾自漉槽下酒¶
綸竿時釣槎頭鯿江楓染霜錦為幄塞鴈書空雲作箋¶
客中對景良自慰何用感昔悲暮年¶
　　　承友人再和詩復用韻謝之¶
慷慨論交心見許艱難相聚意尤濃髙才逈出誰能屈¶
<pb:KR4e0092_WYG_002-8b>¶
過行應多莫吝攻歸興曽同千里棹客愁還共五更鐘¶
新詩賡和饒竒句酬謝猶能踐末蹤¶
　　　承濂泉和章就用韻答之¶
里閈間關千里隔客邊邂逅片言同子應掃兔才華健¶
我亦雕蟲末技工襟抱共開滄海量交情期振古人風¶
且須守道相磨礪豈學區區歎轉蓬¶
　　　送春¶
久困沉痾力漸衰艱難藥裹厭頻開丹心未許如灰冷¶
<pb:KR4e0092_WYG_002-9a>¶
白日驚㸔似箭催塵篋尚淹題柱筆落花空負送春杯¶
聞知天上多恩露不信餘生委草萊¶
　　　秋隂¶
年華纔過重陽節天氣渾同釀雪時始信北來寒更早¶
還知老至體旋衰樽罍正好浮醽醁裘帽猶思飾豹麋¶
恭喜乘輿遊獵處馬肥弓勁便驅馳¶
　　　雪¶
滕六携將六出花先驅屏翳駕雲車爛鋪鉛汞三千界¶
<pb:KR4e0092_WYG_002-9b>¶
幻出璚瑶百萬家海宇豐年先有兆乾坤清氣浩無涯¶
堪憐舊日梁園客賦就能令世共誇¶
　　　紀夢¶
幾載睽違侍從班夢中時得覲龍顏光華恍若瞻依近¶
寵眷猶存指顧間六兆有占應叶吉半生無補故多艱¶
覺來敬祝齊天夀佇聽綸音出九關¶
　　　夢友¶
太丘孫子玉為姿夢裏分明似舊時南郭㸔花春載酒¶
<pb:KR4e0092_WYG_002-10a>¶
西牕剪燭夜論詩幾年傾慕心如渴近日多應鬂已絲¶
安得鱗鴻致消息先期為我緝茅茨¶
　　　承表弟敬德相顧詩以志感¶
多君愛我過同胞患難相周義更髙旅館三年歸夢逺¶
征途萬里寸心勞私情自許松依竹雅操元非藿與蒿¶
慙愧未能酬令德且將心事付吟毫¶
　　　屢承諸友惠物又聞酒米之貺詩以志之¶
心期契合擬金蘭憂患相賙古所難屢遣麴生扶病骨¶
<pb:KR4e0092_WYG_002-10b>¶
兼遺玉粒助晨飡通情未敢傳書札銘德應須刻肺肝¶
安得西牕風雨夜挑燈話舊到更闌¶
　　　丁酉除夕¶
愁思殢人如中酒流光過眼競飛梭歲事又從今日盡¶
衰顏不似向時多寒爐榾柮春生席故里梅花雪滿坡¶
白髪雙親幸强健不知消息近如何¶
　　　雪¶
玉龍驅水下瑶池散作冰花㸃素蕤帶雨亂飄疎復密¶
<pb:KR4e0092_WYG_002-11a>¶
隨風輕颺整還欹竹爐火煖茶翻鼎金帳歌傳酒滿巵¶
誰似袁安甘寂寞閉門僵卧已多時¶
　　　已亥人日¶
纔入新春晝漏長熈然萬象媚春陽俗傳七日為人日¶
身在他鄉憶故鄉風色漸催花信至栁條輕浥雨痕香¶
憑誰挽却甌江水散作流波洗别腸¶
　　　傷春¶
春風無處不芳菲狴犴深嚴晝掩扉藥裹旋添身轉弱¶
<pb:KR4e0092_WYG_002-11b>¶
行囊久澁願多違夢隨飛蝶迷芳草淚逐殘紅送落暉¶
誰為丁寧兒女輩休教塵汙老萊衣¶
　　　聞胡學士物故詩以悼之二首¶
廿載簪纓侍禁垣哀榮終始荷君恩生無慙德塵編簡¶
死有雄文遺子孫愁鎻玉堂雲黯淡魂飛楚水月黄昏¶
側聞優詔須封諡行見穹碑照墓門¶
託官何幸屬斯文交誼如君逈不羣持論肯嫌相可否¶
傾心殊覺更殷勤薄劣自慙霄漢隔别離誰謂死生分¶
<pb:KR4e0092_WYG_002-12a>¶
阻陪執紼情無已涕淚汍瀾洒夕曛¶
　　　佳人¶
靜閱光隂惜歲華低頭無語倚牕紗新愁舊恨風前葉¶
倦態羞容雨後花吟就白頭空自惜織成錦字向誰誇¶
早知薄命難終愛何必生來願有家¶
　　　冬至和濂泉詩韻¶
曉來翹首矚晴霄紫氣多從日下飄破臘葭莩飛玉琯¶
迎春梅栁媚霜條共誇此日歡方洽未信明年暖尚遥¶
<pb:KR4e0092_WYG_002-12b>¶
環珮趨朝天闕曉五雲重覩鳳儀韶¶
　　　庚子元夕次韻二首¶
暖翠香風藹玉京鰲峰髙與五雲平九重鸞馭從天下¶
萬朶金蓮徹夜明龍德當陽開泰運恩波如海洽羣生¶
祥光一道星垣裏照見黄河徹底清¶
幾度觀燈侍帝京鳳樓南面御街平珠幢寳蓋開閶闔¶
八彩重瞳仰聖明聲度天風仙樂動香沾春酒臉霞生¶
客邊賡和尤増感翹首祥雲繞玉清¶
<pb:KR4e0092_WYG_002-13a>¶
　　　又賦元夕¶
翠擁三山壓巨鰲天門燈夕宴通宵陽隨春長乾坤泰¶
樂與民同霈澤饒香爇沈檀飄瑞靄光揺星斗燦晴霄¶
瀛洲曽預仙班後猶記清平入鳳韶¶
　　　聞車駕幸海子閱海東青¶
清曉鑾輿出近郊彩雲迎日翠烟消龍媒立仗黄金飾¶
鷙鳥摶空白雪毛政協車攻修典禮賦成羽獵擅時髦¶
羈臣聞說昇平樂獨倚東風望赤霄¶
<pb:KR4e0092_WYG_002-13b>¶
　　　辛丑九日¶
幾年重九愁中過不似今年思轉愁南浦雲迷鴻鴈字¶
故園霜冷菊花秋綸音已喜覃恩澤涸鮒誰憐久滯留¶
破帽不禁風色緊却嫌蓬鬂日颼颼¶
　　　贈僧雪庭(其僧日本人/)¶
少小曽參不二門談空說法更精勤一杯逕渡滄溟曉¶
半榻晴分鴈蕩雲巫峽猿聲愁夜月峨嵋秋色澹寒曛¶
禪心本自無拘礙何事虚名與世聞¶
<pb:KR4e0092_WYG_002-14a>¶
　　　壬寅初春¶
十年蹤迹困沈痾老至其如歲月何風軟應知花有信¶
雨晴遥覺水増波空憐杜老狂猶在却笑南榮慮尚多¶
他日得歸尋舊業半江春水一漁蓑¶
　　　言志¶
氣壓元龍百尺樓壯懷長擬繼前修半生堪笑隨蓬轉¶
百錬羞為繞指柔霜重蒹葭秋易老雨餘風日晚生愁¶
夢中猶自陪鴛侣五色雲中拜冕旒¶
<pb:KR4e0092_WYG_002-14b>¶
　　　感舊¶
留侍青宫居守時不才何幸被恩私報章稠疊朝偏早¶
顧問從容出每遲味重醍醐分内醖光聨奎壁賜新詩¶
于今追憶多傷感欲報涓埃未有期¶
　　　中秋次韻二首¶
無情歲月自消磨客裏逢秋感更多白髪蒼顏俱老矣¶
清風明月奈愁何坡仙起舞留新句李白停杯發浩歌¶
他日倘能追往迹桂花香裏挹金波¶
<pb:KR4e0092_WYG_002-15a>¶
皎皎丰姿玉就磨娟娟秋水好懷多客邊清事應如昨¶
囊裏新詩復幾何習靜漫成蝴蝶夢等閒猶憶扊扅歌¶
床頭賸有樽中緑醉飲鯨翻滄海波¶
　　　中秋次蘖庵韻二首¶
坐待冰輪出海遲光華此夕更相宜誰知景物撩人處¶
正是窮途洒淚時玉宇瓊樓坡老句清輝香霧少陵詩¶
古來才俊多豪邁也向樽前歎别離¶
讀書何幸際昌期廊廟良材子所宜職典銓曹纔數日¶
<pb:KR4e0092_WYG_002-15b>¶
身淹叢棘已多時傷心空負題橋志對景愁吟陟圯詩¶
試㸔徂徠松與栢霜枝雪幹晚離離¶
　　　屏迹¶
屏迹圜扉八載餘安危不必問何如江淹思苦還能賦¶
司馬愁深尚著書風度秋聲聞絡緯雨催凉思入郊墟¶
興來偶向簷前坐滿目閒雲自捲舒¶
　　　友人依首尾對格賦一律余亦効顰次韻¶
十年冀北淹塵迹萬里甌東憶故鄉春樹籠雲音信逺¶
<pb:KR4e0092_WYG_002-16a>¶
圜扉扄月夢魂長舊時親友多應少負郭湖田半已荒¶
自愧駕駘猶伏櫪不如鴻鴈得隨陽¶
　　　次韻¶
歲月無情空自惜生平多故復何堪雕蟲翻笑成疎拙¶
集蓼何心較苦甘炯炯丹心惟愛國蕭蕭白髪不勝簮¶
太行北向持吾駕善御其如楚在南¶
　　　次韻二首¶
朝士相知子最深每從公暇即過臨風姿清潤藍田玉¶
<pb:KR4e0092_WYG_002-16b>¶
文采光輝麗水金到處清談多讓席有時白戰獨披襟¶
客邊相聚尤相洽肯負當年故舊心¶
堪笑年來疾轉深每慙易象戒甘臨窮途力困鹽車軛¶
行槖貧無月俸金戀闕子牟言在耳思親陸續淚沾襟¶
中天日月懸光景安得餘輝照我心¶
　　　次省齋韻二首¶
遊宦江湖轍已周窮途寥落幾經秋悠悠身世功名舊¶
納納乾坤日月浮道在淳于終貸罪數奇李廣不封侯¶
<pb:KR4e0092_WYG_002-17a>¶
由來得失關前定且復髙歌莫浪憂¶
年來甲子已云周白髪蕭蕭不耐秋思逐孤雲天外逺¶
身如一葦浪中浮服田曽竭三時力種橘能同萬戸侯¶
農圃關心何日遂清樽濁酒可忘憂¶
　　　悼伯兄¶
蚤歲驚風拆鴈行季方那忍哭元方音容日逺嗟何及¶
手足情深念不忘同穴無慙憐伉儷承家有託在諸郎¶
孤蹤自愧多淹滯極目煙雲倍感傷¶
<pb:KR4e0092_WYG_002-17b>¶
　　　贈澹齋¶
管鮑論心百世豪陳雷氣槩漆投膠嗟余久困艱危日¶
念子能敦道義交周廟樽彞存古制隂崖松柏挺寒梢¶
由來苦調知音少慎勿逢人作解嘲¶
　　　日本僧雪庭一旦端坐而逝恥庵賦詩挽之余¶
　　　亦次其韻(此僧曽住東林又住峨嵋/年八十五坐累死於獄)¶
法音曽演海門潮萬里東歸劒閣遥出水蓮花元不染¶
凌霜松栢豈云凋機縁久向生前盡杖錫還從刼外飄¶
<pb:KR4e0092_WYG_002-18a>¶
回首廬山舊蘭若千峯明月虎溪橋¶
　　　癸卯新春¶
纔入新春倍感傷幾回徙倚對斜陽病魔剛遣無時去¶
詩債頻催率意償簷鵲無情休浪喜野花何處但聞香¶
東郊多少閒遊子衣馬輕肥樂未央¶
　　　承舊同僚諸閣老屢遣惠詩以志之¶
人情疎濶易乖離髙義相憐久不衰免使題門如翟尉¶
多縁知己過鍾期青霄雲翮垂餘䕃隂壑霜松挺故枝¶
<pb:KR4e0092_WYG_002-18b>¶
瞻企無由懷似海臨風搔首一嗟咨¶
　　　中秋次韻¶
大地山河片影懸冰輪飛上九重天鸞笙度曲來雲表¶
仙桂飄香到酒邊愧我老懷空自負羨君詩法藹孤騫¶
明年定在南樓上坐㸔驪珠出海圓¶
　　　中秋追和亡友蘖庵去歲所賦詩韻¶
憶得年來曽待月賡酬相屬總稱宜今宵㸔月猶前夜¶
此際懷人異昔時忍聽招魂歌楚些空聞伐木有遺詩¶
<pb:KR4e0092_WYG_002-19a>¶
寸心摧拆如灰冷生死那堪重别離¶
　　　重九次韻二首¶
紅葉迎霜萬樹酣黄花壓帽髪鬖鬖四時鄉思秋偏切¶
九日壺觴老尚堪伏櫪霜蹄應暫蹶摶霄風翮早圖南¶
髙懷况復清如許寒月流輝照碧潭¶
墨突由來不暇黔悠然懷古悶懨懨詩篇漫興休嫌拙¶
棋局無心亦懶拈風色迎寒梁燕去霜華拂水沼魚潛¶
細推物理沉吟久不覺斜陽轉後簷¶
<pb:KR4e0092_WYG_002-19b>¶
　　　謹和家父寄來自述冬夜二詩韻¶
承恩簮筆向螭頭薄德終貽父母憂烏鳥私情空繾綣¶
駑駘倦足尚遲留迢迢雲路如天逺冉冉年華逐水流¶
忽拜新詩揮淚讀不知離思幾時休¶
被擁塵氊藉地鋪凝寒慘若在冰壺艱危感歎身飄泊¶
疎闊深慙學淺膚萬里朔風吹斷鴈滿林霜月泣慈烏¶
漫漫長夜難成寐愁對殘燈照影孤¶
　　　用韻敘舊二首¶
<pb:KR4e0092_WYG_002-20a>¶
深沈秘閣殿東頭進退從容豈解憂自愛伯陽為柱史¶
誰誇阮瑀在陳留熈熈化日如春盎湛湛恩波似海流¶
幾度金鑾曽侍宴中官傳勅醉方休¶
雲葉銀箋雪色鋪龍香墨汁漬金壺凝霜兔穎犀為管¶
滴水蟾蜍玉作膚揮洒謾誇騰紫鳳退朝不覺墜金烏¶
還家更約諸仙侣刻燭聨詩興不孤¶
　　　用韻遣懷二首¶
黒髪辭家已白頭江湖渉歴喜兼憂子牟眷魏心何切¶
<pb:KR4e0092_WYG_002-20b>¶
賈誼浮湘迹尚留韞玉底須求價售操舟寧肯逐波流¶
髙吟且復開懷抱壯志凌雲老未休¶
中流失楫懼淪鋪始信千金購一壺已厭風霜摧羽翮¶
何由芒刺脫肌膚此心自許明如日輿論誰言黒匪烏¶
但使操持終不易聖情垂眷未應孤¶
　　　用韻答樗庵老兄蘭室鄉友二首¶
樗庵舊隱墨池頭心地都無分外憂西墅每因招鶴去¶
南湖長為㸔花留詩篇俊麗隂何輩譽望清髙李郭流¶
<pb:KR4e0092_WYG_002-21a>¶
莫道老來淹駿足稜稜逸氣豈能休¶
蘭室生春萬緑鋪乘閒相過每携壺㧞茅已喜曽連茹¶
失足殊憐久噬膚愛子羙如青玉案嗟予老似白頭烏¶
升沈此去應難定莫使平生志願孤¶
　　　再和酣黔韻二首¶
江湖况味苦沈酣贏得蕭蕭兩鬂鬖伯起四知雖自許¶
夷吾三北亦何堪莫邪謾說銛為鈍岐路空嗟北與南¶
誰識當年漁父意滄浪一曲起江潭¶
<pb:KR4e0092_WYG_002-21b>¶
得意休誇白勝黔幾回猛省思懨懨謀身多為儒冠誤¶
對客休將舊事拈萍梗未知何日定山林應待老夫潛¶
興來坐㸔雲舒巻風木蕭蕭落短簷¶
　　　自悼¶
生來志氣薄雲浮七尺微軀不自謀抱戚噬臍應已晚¶
沉酣濡首亦堪羞花間朝露晞春日霜後陵苕怯素秋¶
老眼怕垂楊子淚且須含笑㸔吳鈎¶
　　　用蘭室韻為樗庵夀¶
<pb:KR4e0092_WYG_002-22a>¶
往歲賔朋擁夀筵文星輝映綵雲邊老身强健尤堪喜¶
近况蕭條未足憐松挺寒柯存晩節栁含春色待新年¶
九天雨露覃恩澤還擬稱觴舞袖前¶
　　　用樗庵韻奉簡草心愚莊二友二首¶
青年射䇿向南宫回首俱成鶴髪翁楚水閩山千里隔¶
暮雲春樹寸心同窮途愧我飄零久畫省多君德望隆¶
慶澤流芳端有自髙門何獨羨于公¶
生平事業半蹉跎憂患其如老去何幸託斯文清議在¶
<pb:KR4e0092_WYG_002-22b>¶
喜聞别駕盛名多鵬程奮迅雲霄翮帝澤汪洋瀚海波¶
朝罷從容買歸棹到家時節近清和¶
　　　謝徐恕庵數有贈¶
贈遺稠疊意逾堅誰似徐卿道義全晚節松筠存雅操¶
青霄鸞鷟藹孤騫伯牙喜與鍾期遇管子深承鮑叔憐¶
搔首臨風無限思何時連榻話燈前¶
　　七言排律¶
　　　與節庵論唐人詩法因賦長律三十五韻(附注/愚意)¶
<pb:KR4e0092_WYG_002-23a>¶
　　　(于下者便/于求正也)¶
逸氣稜稜隘九州(充之/以氣)神交思苦入𡨕搜(濟之/以才)洗教凡¶
骨塵俱淨(去陳/腐)挽起詞源水倒流(滌渣/滓)隨物賦形均造¶
化陶情遣興賤包羞(遣興詠懷/各極其理)蓮開華岳仙人掌(潔而/不汙)¶
霧鎖元龍百尺樓(髙而/不露)近日雲霞成五色(文/采)澄空月露¶
映三秋(清/新)隂精翕翕奔魑魅(險/怪)武庫森森挿劒矛(森/嚴)萬¶
頃晴濤翻蜃海(波/瀾)千尋飛瀑下龍湫(奔/放)孤撐怪石擎天¶
柱(超/卓)秀挺奇松駕壑虬(蒼/老)霜冷鐵衣屯紫塞(整/肅)雲隨仙¶
<pb:KR4e0092_WYG_002-23b>¶
袂下丹丘(飄/逸)連城白璧非徒琢(温/潤)照乘明珠豈暗投(光/華)¶
器重樽彞兼大鼎(古/雅)樂陳琴瑟間鳴球(節/奏)半機蜀錦天¶
葩燦(富/麗)一縷春絲繭緒抽(連/續)鐵鎖下蟠江水黒(沉/着)鯨魚¶
奮擊崑崙浮(佚/蕩)馮驩作客愁彈鋏(凄/凉)考叔爭車怒挾輈¶
(雄/壯)紅藥當階迎步障(可喜/可玩)滄波噴峽上孤舟(可驚/可愕)水晶¶
沉井形難擬(實處/還虚)海市憑虚影却留(無中/生有)阿閣呈祥㸔¶
鸑鷟(飛/騰)康衢縱步騁驊騮(馳/驟)正奇合度應須察體制殊¶
倫總見收(體雖不同/各有攸當)共說五車誇業盛誰云七步擅才¶
<pb:KR4e0092_WYG_002-24a>¶
優(貴學不/貴捷)天然標格元無飾(合自/然)自是聲音不外求(中/律)¶
(吕/)粤自盛唐推渾厚迄于季代謾雕鎪楊王聨軌方前¶
邁盧駱長驅亦並遊李白詞鋒曽䧟敵少陵詩句善貽¶
謀岑參髙適相追逐賈至王維迭唱酬格老趣髙儲與¶
孟律嚴義正耿兼劉郊寒島瘦難殊論柳淡韋醇豈易¶
儔錬句義山工麗密摛辭用晦尚清脩子昻近古居然¶
别餘輩爭先未暇周一代文章垂汗簡三千禮樂著嘉¶
猷驪黄能識同還異軒輊從知是與否(此言初唐盛/唐以及晚唐)何¶
<pb:KR4e0092_WYG_002-24b>¶
事頺風趨萎&KR1170;漸㸔姿媚逞嬌羞蜂腰鶴膝徒爭誚鬭¶
靡誇多總贅疣(此言晚/唐以後)要使從容歸大雅須教敦厚更¶
温柔陽春一曲雖難和也落詩家第二流(詩本性情/終歸於正)¶
　　五言絶句¶
　　　追和東里詩韻三絶¶
與子别來久相思日幾回有時成邂逅多是夢中來¶
去歲當秋别今年秋未回逢秋能幾度白髪鬂邊來¶
日晏出西掖鳴珂毎獨回感懷如有作應寄塞鴻來¶
<pb:KR4e0092_WYG_002-25a>¶
　　　問菊問竹各二首¶
試問故園菊今年竟若何想經秋雨後零落舊枝柯¶
試問故園菊霜根今尚存春風一披拂生意滿乾坤¶
試問牕前竹相違已二秋風聲和月影還似舊時否¶
試問牕前竹棲鸞㑹有期丁寧休翦伐留取拂雲枝¶
　　　花朝¶
狴犴嚴扃鑰花朝不見花若無牆外栁何以識年華¶
　　　四時詞¶
<pb:KR4e0092_WYG_002-25b>¶
纔聞花信通已覺風力軟寸心元自丹不逐韶光轉¶
隆暑啓初伏薫風入虞琴安得播餘響滌我煩熱襟¶
見鴈憶故鄉聞蛩思織婦笑語是誰家聲逐微風度¶
急霰透疎櫺寒聲雜鳴柝被冷不成眠夜永愁偏覺¶
　　　憂悶無聊偶誦東方虬昭君怨三絶後二首妙¶
　　　無以加前一首頗傷於怒予因效顰賦三章非¶
　　　敢角勝也聊以見志云耳¶
欲語嬌還怯含顰恥復驚和親能固敵妾不愛微生¶
<pb:KR4e0092_WYG_002-26a>¶
馬上琵琶語凄凉不忍聽自知縁薄命誰復恨丹青¶
北風號永夕寒月照穹廬夢裏聞天語褰衣下玉除¶
　　六言絶句¶
　　　渡淮¶
客裏情懷易感途中况味偏諳纔過淮流數里人家漸¶
似江南¶
　　　雜詠八首¶
春去秋來候鴈暮還晨往寒鴉愁至不堪着目幾回搔¶
<pb:KR4e0092_WYG_002-26b>¶
首長嗟¶
時往時來警鐸半明半滅殘燈枕上暫成歸夢覺來愁¶
思偏増¶
久拚行囊羞澁只從詩債籌量怪殺牆頭楊栁時時擺¶
動愁腸¶
夜眠枕冷衾冷曉起風多雨多牆外槐隂泛緑方知節¶
近清和¶
抛却青州從事支開老秃中書空詫狂如杜老轉添渴¶
<pb:KR4e0092_WYG_002-27a>¶
似相如¶
天外音書斷絶床頭藥裹頻添咄咄書空作勢時時覓¶
句掀髯¶
鶴髪雙親老矣蓬頭稚子癡然想起心迷似醉悲來淚¶
下如泉¶
有限青春易過無情白髪偏多此日尚淹塵迹何時重¶
整漁蓑¶
　　　感舊四時詩¶
<pb:KR4e0092_WYG_002-27b>¶
竹外桃花夜雨風前栁色溪橋某水某丘依舊此情此¶
意蕭條¶
最憶炎天佳致時來竹塢乗凉錦鯉旋絲銀鱠碧筩醉¶
吸璚漿¶
橘柚千林霜日芙蓉一棹秋波終日心中想像幾回夢¶
裏經過¶
罷釣寒江向晩尋梅雪裏初晴同輩年來有幾嗟予老¶
去無成¶
<pb:KR4e0092_WYG_002-28a>¶
　　七言絶句¶
　　　聞鴈¶
今朝纔得見征鴻羇客凄凉意萬重數行若到江南去¶
好寫平安向逺空¶
　　　閨中聞鴈代婦作¶
朝來出閣上簾鈎目斷飛鴻淚暗流自是别離情思劇¶
不縁秋色解牽愁¶
　　　聞簫¶
<pb:KR4e0092_WYG_002-28b>¶
一枕凄凉夢未休忽聞簫管雜歌謳誰知曲裏聲聲思¶
都是羇人宛轉愁¶
　　　嘗蟹¶
故園霜落暮秋時酒緑橙黄蟹正宜今日持螯仍大嚼¶
不堪回首起遐思¶
　　　又聞簫¶
霜壓危簷冷透氊孤燈耿耿照無眠簫聲若解愁人意¶
應不隨風到枕邊¶
<pb:KR4e0092_WYG_002-29a>¶
　　　憶友二首¶
一日相違鄙吝萌况經三載曠交情可憐回首雲泥隔¶
夢裏猶能說舊盟¶
中年坎壈鬂成絲惟有忠君志未衰知己相憐今鮑叔¶
何因執手話襟期¶
　　　暑雨¶
暑雨連朝未放晴不堪病體困炎蒸何當置我崑崙頂¶
兩腋清風萬壑冰¶
<pb:KR4e0092_WYG_002-29b>¶
　　　伏中苦熱聞立秋將至成絶句催之¶
聞說新秋次第來先期特地遣詩催要憑嚴令驅殘暑¶
散作清凉遍九垓¶
　　　七夕¶
烏鵲成橋擁翠軒牛郎今夕㑹天孫休嗟隔歲佳期少¶
良㑹人間有幾番¶
　　　中秋三首¶
金水平分夜氣寒月輪飛上碧雲端可憐今夜圜扉裏¶
<pb:KR4e0092_WYG_002-30a>¶
不比尋常一様㸔¶
萬里長空桂影寒夢魂飛越苦無端可憐今夜髙堂上¶
對影凄凉不忍㸔¶
拂拂天風撲面寒滿懷愁緒萬千端可憐今夜深閨裏¶
月到紗牕和淚㸔¶
　　　端午書懷¶
頻年翰苑逢端午蒲酒生香迭獻酬今日南冠籠短鬂¶
不知醖釀幾多愁¶
<pb:KR4e0092_WYG_002-30b>¶
　　　得寄來白苧衣¶
鏡裏飛鸞影暫分緑牕燈火幾黄昏寄來白苧如霜雪¶
㸃㸃分明有淚痕¶
　　　元夕¶
光揺星斗下晴霄雲擁三山駕六鰲憶得頻年天上㸔¶
佩珂歸去月輪髙¶
　　　春晴¶
流澌解盡雪初晴淑氣融和萬象明次第春風到花柳¶
<pb:KR4e0092_WYG_002-31a>¶
早須歸聽上林鶯¶
　　　悶坐¶
終朝悶坐太無聊病體何堪肉漸消惟有丹心常耿耿¶
夢中猶憶紫宸朝¶
　　　秋夜初睡牕櫺中見月¶
解衣欹枕未成眠月色穿牕絶可憐憶昔退朝歸去晩¶
幾回立馬㸔嬋娟¶
　　　秋熱¶
<pb:KR4e0092_WYG_002-31b>¶
庭梧久矣報新秋餘熱憑陵尚未收安得金風起天末¶
大驅凉雨滌煩憂¶
　　　中秋¶
何處人登庾亮樓癡雲特地妬中秋不堪羇客多愁思¶
誰道嫦娥也解愁¶
　　　歸鴉¶
寒鴉朝出暮還歸飲啄相依不暫離堪歎人生多逺别¶
不知何日是歸期¶
<pb:KR4e0092_WYG_002-32a>¶
　　　重九前一日同儕者舉唐人况復明朝是歲除¶
　　　之句要余倣此賦之¶
夢回孤枕夜更長月轉西樓鴈唳霜冷落不禁情思苦¶
明朝况復是重陽¶
　　　九日代婦作¶
深閨寂寞怕逢秋九日相思分外愁羞對黄花彈淚眼¶
重重簾幙控銀鈎¶
　　　秋夜¶
<pb:KR4e0092_WYG_002-32b>¶
掣鈴擊柝聲相亂擁被披衣夢未成月色相親如有意¶
夜深猶向隙中明¶
　　　冬夜思親¶
廿年宦達為親榮親老那知禍患嬰萬種私情難盡釋¶
淚珠都向枕邊傾¶
　　　乙未夏五月初三日夜夢侍朝因追想平日所¶
　　　見成絶句三十八首¶
廿載承恩侍九重太平氣象喜遭逢于今夢裏如疇昔¶
<pb:KR4e0092_WYG_002-33a>¶
一一分明在眼中¶
堂堂國體振綱常禮樂昭明冠百王聖子神孫千萬世¶
繼承鴻業與天長¶
聖皇勤政日臨朝獨運乾綱正百僚豈但英名邁湯武¶
尊崇道德繼軒堯¶
泰壇嚴肅燎煙升環珮聲隨合樂鳴穆穆聖容親祼薦¶
紫㣲髙拱帝星明¶
慶成禮畢宴羣臣樂奏鈞天萬舞陳中使傳宣催滿飲¶
<pb:KR4e0092_WYG_002-33b>¶
盎然和氣藹陽春¶
廟社崇嚴祀典尊四時親薦禮彌敦聖誠感格神如在¶
國祚綿綿福慶蕃¶
鍾阜龍蟠第一山孝陵遥在五雲間四時有典嚴朝謁¶
簮紱常陪侍從班¶
星流華渚御筵開五色祥光燭九垓天樂和鳴仙仗合¶
侍臣齊進萬年杯¶
朝廷典禮尊王正玉帛充庭萬國朝殿上侍班天咫尺¶
<pb:KR4e0092_WYG_002-34a>¶
五雲深處聽簫韶¶
黄鍾應律啓初陽中外臣僚賀履長恭聽鴻臚傳制㫖¶
大推嘉慶及多方¶
内難初平論武功䇿勲班爵自宸衷充庭金帛如山積¶
大賚咸知仰至公¶
車駕清晨幸辟雍親行釋菜振文風儒臣講罷天顏喜¶
坐賜龍團侍從同¶
斯文仰荷聖明心詔遣皇華詣孔林園廟煥然新氣象¶
<pb:KR4e0092_WYG_002-34b>¶
奎光遥映五雲深¶
讀巻親曽近御筵導迎黄榜聽臚傳禮官致語羣臣拜¶
共賀皇家屢得賢¶
永樂元正春二月南郊駐蹕勸農耕籍田首舉三推禮¶
稚耋謳歌頌太平¶
聖德巍巍被萬方遐陬異俗總來王寵錫駢蕃仍宴勞¶
逺人何幸拜恩光¶
由來朝政重民時進歴年年有定期分賜百官頒宇内¶
<pb:KR4e0092_WYG_002-35a>¶
隂陽不忒歲功熈¶
仁恩義澤洽民心欽恤時時降玉音朝野歡呼稱萬歲¶
唐虞盛治屬當今¶
國家貢賦有常程郡邑均輸不取盈蠲貸屢煩優詔下¶
要令民庶總安生¶
先驅傳警到前茅萬乗屯雲獵近郊報道合圍論賞格¶
又沾恩宴出行庖¶
金闕鐘聲曙色開香飄瑞氣藹蓬萊前呵傳報人爭避¶
<pb:KR4e0092_WYG_002-35b>¶
黒面番奴馭象來¶
退朝長日御西清内閣詞臣奉詔頻幾度從容承顧問¶
深慙無術贊經綸¶
親擁貔貅百萬兵霆驅電掃鬼神驚沙場瞬息如冰解¶
塞上風塵自此清¶
笳鼓聲中奏凱歸千羣面縳隘通衢午門前面聽宣奏¶
大將平南已獻俘¶
文淵只在殿東頭奎璧輝光日夜浮挿架圖書千萬軸¶
<pb:KR4e0092_WYG_002-36a>¶
又令軺使出旁求¶
編摩有詔集時髦隱索旁搜不憚勞大典告成呈進了¶
中官傳旨賜宫袍¶
五彩祥雲起太虚流輝髙映帝王居堯時未必專歌頌¶
載筆曽叨太史書¶
列宿森羅見景星祥光直與月同明太平有象于今見¶
垂拱無為人自寧¶
千載龍門徹底清喜逢六合正昇平泰山如礪河如帶¶
<pb:KR4e0092_WYG_002-36b>¶
地久天長拱帝京¶
曽聞麟趾詠周詩郊藪由來罕見之况復逺夷來貢獻¶
故知德澤遍坤維¶
斲就穹碑著孝思坤靈兆瑞獻神龜非銅非石天然態¶
宛似呈書出洛時¶
黎庶安居遍野桑野蠶成繭動成筐錦被織成供寢廟¶
緘縢猶自有天香¶
時清玉燭自調和川岳呈祥瑞應多纔見騶虞儀殿陛¶
<pb:KR4e0092_WYG_002-37a>¶
又㸔列郡獻嘉禾¶
德馨發聞格皇天二氣沖和出醴泉滿貯金壺叨賜飲¶
涓流入口可延年¶
星垂天乳夜光寒甘露凝珠濕未乾清曉寢園供薦罷¶
内臣擎出賜千官¶
天閑十二皆龍種風骨稜稜畫不成内苑曽經調習後¶
牽來時向御前呈¶
象笏羅袍間繡衣斕斑五采絢朝暉退朝擎出人皆羡¶
<pb:KR4e0092_WYG_002-37b>¶
知是金門拜賜歸¶
頻年飽食大官羊珍品黄封取次嘗覆育恩同天地廣¶
銘心刻骨誓難忘¶
　　　丙申南還舟發通州¶
官舸乗風五兩輕寒流拍岸浪花生張家灣上頻回首¶
記取南還第一程¶
　　　臨清道中¶
野水縈紆野岸廻半川晴雪荻花開舟人指㸃疎林外¶
<pb:KR4e0092_WYG_002-38a>¶
茅屋人家有舊醅¶
　　　舟次濟寧柳色未改澹齋有詩因次其韻¶
濟寧南下接通津楊柳冬來色尚新自是聖恩深雨露¶
坐令枯朽總回春¶
　　　吕梁洪¶
嶄嶄亂石矗戈矛狹束狂瀾撼地浮疏鑿尚存神禹跡¶
萬年不共水東流¶
　　　晩步二首¶
<pb:KR4e0092_WYG_002-38b>¶
閒向庭階步緑苔蕭蕭風葉撲人來客情正是無聊賴¶
惟見寒鴉日往迴¶
閒向庭階步緑苔側身南望獨徘徊遥知風雨重陽節¶
三徑荒凉菊自開¶
　　　勉子¶
男兒立志要軒昻莫共閭閻較短長未必儒冠能見悞¶
燈牕努力繼書芳¶
　　　春曉¶
<pb:KR4e0092_WYG_002-39a>¶
聞說山花爛熳開春光欺我暗相催誰知寂寞傷情處¶
斜月穿牕夢覺來¶
　　　暮春¶
孤館凄凉客思淹忽聞春暮半開簾東風緑遍階前草¶
何事偏教鬂雪添¶
　　　中秋不見月¶
幾處笙歌倚畫樓月華最好是中秋嫦娥只恐傷離思¶
雲幙重重不上鈎¶
<pb:KR4e0092_WYG_002-39b>¶
　　　嘗柑¶
分得黄柑入口嘗指尖猶帶洞庭霜却思昔日陪春宴¶
擎出金盤滿殿香¶
　　　雪¶
幾度衝寒候早朝錦衣光彩照璚瑶于今客裏愁如積¶
不共冰花向日消¶
　　　和省齋冬至詩韻三首¶
葭飛玉琯藹陽和况是清時雨露多收拾琴書買歸棹¶
<pb:KR4e0092_WYG_002-40a>¶
半江春水緑生波¶
故里交游髙誼在亨途宦業盛名多滿懐清思誰能似¶
月浸寒潭水不波¶
暮年白髪歎蹉跎蚤歲承恩得意多蓮炬夜然鈴閣雨¶
綵毫晴蘸鳳池波¶
　　　用韻簡濂泉¶
詩法年來孰與過清新好似少陵多雲開華岳飛秋隼¶
露洗芙蕖映緑波¶
<pb:KR4e0092_WYG_002-40b>¶
　　　又用韻簡友人二首¶
曾聽鄰鷄並曉珂好懷還向客邊多詩才傾寫千尋瀑¶
雅量涵容滄海波¶
朝回驄馬玉為珂燕寢凝香得趣多酒量鯨吞翻海月¶
簟紋龜縐浥湘波¶
　　　寄來綿衣寛博甚揣情因賦¶
金剪拈來下手難幾回揮淚拭朱顏遥知腰帶圍頻減¶
未忍裁教尺度慳¶
<pb:KR4e0092_WYG_002-41a>¶
　　　寒夜¶
朔風吹冷透衾裀鈴柝交鳴聒耳頻展轉無眠愁思劇¶
却疑羲馭夜停輪¶
　　　辛丑遇赦後未釋¶
雨露覃恩煥鳳綸豈知屈蠖未全伸愁來羞㸔牆東柳¶
一度春風一度新¶
　　　見飛絮¶
莫怪年來鬂易霜柢縁愁裏度春光楊花何事渾無賴¶
<pb:KR4e0092_WYG_002-41b>¶
也逐東風過短牆¶
　　　謹和家父寄來詩韻四首¶
養親深愧閔曽賢憂患頻煩逺見憐一札書來腸寸斷¶
哭聲痛徹九重天¶
䟦渉艱危一病軀幸䝉慶祐未淪徂愁來懶向簷前立¶
羞見林間反哺烏¶
讀書寧不志希賢薄劣無成空自憐何日重䝉優詔許¶
斑斕戲舞樂堯天¶
<pb:KR4e0092_WYG_002-42a>¶
每憑魚鴈問鄉閭親舊于今半已殂屈指别來經數載¶
流光迅速逐飛烏¶
　　　次韻初春二首¶
休問前三與後三短襦破帽一征衫今朝鏡裏㸔衰貌¶
慙愧蕭條雪滿簪¶
數九時光已再三東風送暖入青衫恩光擬逐陽和至¶
南郭㸔花笑盍簪¶
　　　見花¶
<pb:KR4e0092_WYG_002-42b>¶
乞得花枝洒淚㸔滿懷愁緒萬千端故園亦有繁桃李¶
門掩東風暮雨寒¶
　　　立春次韻¶
薄霧籠雲凍漸消栁芽凝碧透冰條縁知天近陽和早¶
便覺風光勝昨朝¶
　　　憶故鄉¶
栝嶺東頭是故鄉碧天雲樹思茫茫甌江直與滄溟接¶
不及羇人别恨長¶
<pb:KR4e0092_WYG_002-43a>¶
　　　牆外槐樹¶
緑泛晴隂過短牆金英爭壓桂花黄一從愁裏㸔秋色¶
幾度鄉關舉子忙¶
　　　鄰家伐去牆外栁戲成一絶¶
無復柔絲拂短牆空餘烟靄送斜陽鄰家料得多深意¶
不使春嬌惱客腸¶
　　詞¶
　　　七夕嘲女牛調南鄉子¶
<pb:KR4e0092_WYG_002-43b>¶
一葉井梧飄玉宇凉生暑漸消乞巧佳人傳報道今宵¶
牛女雙星㑹鵲橋　銀漢夜迢迢風露無聲濕翠翹只¶
恐明朝容易過何勞瓜果庭中逺見招¶
　　　中秋調臨江仙¶
雲淨碧天秋似水須臾飛上冰輪山河倒影絶纎塵嬋¶
娟千里共景物一番新　老我此身猶是客蟾宫桂子¶
曽分今宵見月倍傷神嫦娥如解事休照别離人¶
　　　九日調蝶戀花¶
<pb:KR4e0092_WYG_002-44a>¶
迅速光隂烏兔走寂寞圜扉兩度逢重九夢裏登髙還¶
似舊覺來不管愁眉縐　聖德仁恩覃九有白髪青衫¶
凖擬蒙寛宥歸去髙堂重獻夀金樽滿泛黄花酒¶
　　　元正調清平樂¶
栁顰梅笑别院東風早鳳吹隔雲聲縹緲應是蓬萊仙¶
島　吾儕久已沉淪持盃試祝東君好趂陽和時節螭¶
頭共聽絲綸¶
　　　元夕調臨江仙¶
<pb:KR4e0092_WYG_002-44b>¶
憶昔帝城三五夜簪纓曽侍宸遊山移鰲背對龍樓一天¶
星斗下萬文瑞光浮　簫鼓聲中催賜飲歸來月在簾¶
鈎而今白髪歎淹留寒牕燈影裏飛夢繞瀛洲¶
　　　冬至調西江月¶
逗暖梅梢破玉迎長葭琯飛灰羣隂消盡一陽回雲物¶
今朝獻瑞　自歎人生易老那堪節序頻催東風次第¶
送春來又是一番光采¶
　　　除夕調鵲橋仙¶
<pb:KR4e0092_WYG_002-45a>¶
梅英送臘椒盤迎瑞爭羡屠蘇先酌紅爐畫閣沸笙歌¶
誰解道羇人蕭索　光隂撚指韶華過眼萬斛清愁如¶
昨明朝試說向東風好為我一齊吹却¶
　　　正旦代家人調浣溪紗¶
何事東風太薄情愁邊忽忽換新正桞眉梅靨為誰榮¶
　寳勝羞㸔腸欲斷同心暗結淚先零何時重整鳳鸞¶
盟¶
　　　擬去婦詞調風入松¶
<pb:KR4e0092_WYG_002-45b>¶
落紅萬㸃委蒼苔春事半塵埃滿懷愁緒知多少思量¶
遍無計安排好似風中飛絮時時拂去還來　當年魚¶
水正和諧兩意絶嫌猜誰知命薄多乖阻簫聲逺零落¶
天涯破鏡終期再合夢魂長遶陽臺¶
　　　七夕遇雨調浪淘沙¶
牛女未成歡别意相關幾回偷把淚珠彈散作一天凉¶
雨過秋滿人間　瓜果謾堆盤夜漏將䦨佳人惆悵蹙¶
春山孤負穿針良㑹也空倚䦨干¶
<pb:KR4e0092_WYG_002-46a>¶
　　北樂府¶
　　　偶記北樂府詠漁父鸚鵡曲又名黒漆努晁無¶
　　　咎賡和甚多惜未及樵耕牧因次韻足成四首¶
　　　　元倡詠漁父¶
儂家鸚鵡洲邊住是箇不識字漁父浪花中一葉扁舟¶
睡煞江南烟雨覺來時滿眼青山抖擻緑蓑歸去筭從¶
來錯怨天工甚也有安排我處¶
　　　　次韻詠樵耕牧¶
<pb:KR4e0092_WYG_002-46b>¶
儂家少室山中住是箇半鶻突樵父躡蒼苔穿遍疎林¶
擔上横挑風雨倦來時藉草觀棋柯爛不知回去有幽¶
人要覓行蹤試聽我歌聲起處¶
儂家五栁庄前住是箇没牽掛耕父趂春忙短笠輕簑¶
耕破一犂春雨到閒時濁酒頻篘一任鄰翁來去醉磨¶
跎携箇青藜剛走到雲山深處¶
儂家笠澤磯頭住是箇快活煞村父幾回将牧笛横吹¶
聲斷楚天秋雨晚來時牛背如舟穩載斜陽歸去掩柴¶
<pb:KR4e0092_WYG_002-47a>¶
扉醉飲三盃這的是浮生美處¶
　　　七夕　喜春來二首¶
凉颷輕約銀河浪靈鵲新成織女橋兩旗關處瑞香飄¶
歡未了休遣漏聲髙¶
誰言七夕佳期逺爭似人間别意多秋風衰鬂漸雙皤¶
何日可歸卧白雲窩¶
　　　秋思　醉太平¶
西風暮鐘夜雨疎桐一聲聲透入夢魂中正鴛衾半空¶
<pb:KR4e0092_WYG_002-47b>¶
心猿恨鎖愁誰共神龜兆協占頻中賔鴻聲杳信難通¶
何時再逢¶
　　　擬中秋賞月　水仙子¶
月奩初揭鏡光寒雲幙髙褰桂影團風簾㣲動金波亂¶
遍乾坤清氣滿倚南樓心眼俱寛酒量傾湖海簫聲叶¶
鳳鸞且盡清歡¶
　　　中秋自述　普天樂¶
晚風清浮雲淨一輪初上千里同明坡仙俊麗詞庾亮¶
<pb:KR4e0092_WYG_002-48a>¶
疎狂興老我凄凉應難並對嬋娟且訴平生三年倦客¶
幾番歸夢萬斛離情¶
　　　中秋遇雨　疊字醉太平¶
亂紛紛癡雲驟擁淡濛濛薄霧輕籠浙泠泠蟾宫深鎻¶
雨聲中悶懨懨嫦娥玉容急煎煎登樓庾亮情難縱意¶
懸懸開樽李白詩難詠路漫漫吹簫弄玉去難從恨悠¶
悠更長漏永¶
　　　九日思親　水仙子過折桂令¶
<pb:KR4e0092_WYG_002-48b>¶
翠絲風剪緑楊稀纈錦霜凋紅葉飛金錢露染黄花綴¶
正龍山佳㑹集望庭闈無限傷悲任淚雨縁腮落將愁¶
山着意推盼佳期何日南歸　盼佳期何日南歸水逺¶
山遥目斷神馳囓指情深趨庭訓切戲綵心違寄信息¶
難憑錦鯉對茱茰慵泛金盃暮景休催壯志難摧仰望¶
皇恩趨拜天墀¶
　　　立冬　朝天曲¶
曉風嘯空報道冬初動蕭蕭敗葉響寒叢鴛瓦霜華凍¶
<pb:KR4e0092_WYG_002-49a>¶
獸炭爐圍羊羔酒共醉笙歌錦帳中病翁固窮冷落了¶
梅花夢¶
　　　冬至　落梅風二闋¶
𤣥㝠令廣漠風將大地一陽催動喜雲物書祥奏九重¶
慶豐年萬民歌頌¶
愁千種别幾年想故園梅花開遍欲待報平安頻將錦¶
字傳空望斷碧天邊數行飛鴈¶
　¶
<pb:KR4e0092_WYG_002-49b>¶
　¶
　¶
　¶
　¶
　¶
　¶
　¶
　省愆集巻下¶
